      D                   Hmi               G    A
1. V botičkách z kozinky vybírám rozinky z koláčků,
    D                Hmi              G    A
   vybírám zběsile pro tebe, Vasile, miláčku,
    D                Hmi              G    A
   šičky už došily svatební košili z batistu,
    Hmi                                Emi    F#        Hmi A7
   krmení zvěře je, když vrznou veřeje a tys tu, a tys tu.

2. Mé oči nevěří - přišel jsi se zvěří k obědu,
   neseš mi křepelky, v botičkách Popelky, k tobě jdu,
   na mojí košilce šič z Košic vyšil "C" zdvojené,
   že nejsem komtesou, starosti moje jsou, tvoje ne, tvoje ne.

3. Na rtech máš enzymy, to asi od zimy třeskuté,
   proti tvé nechuti na tácku nesu ti misku thé,
   v čaji jsem zkvasila dva vlasy Vasila-hippieho,
   jsou v něm i nějaká afrodiziaka, vypij ho, vypij ho!

4. Čaj, který vypiješ, zanechá stopy, jež trvají,
   tisícem kilowatt budem se milovat, šohaji,
   v milostném zátiší vášeň pak nejvyšší vybuchne
   tiše a všestranně - tvá láska ke straně!
   "Probůh, ne! Probůh, ne!"
