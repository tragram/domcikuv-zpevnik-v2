    C          F     C              G7     C
1. Demokracie rozkvétá, byť s kosmetickou vadou:
                     F    C              G7     C
   ti, kteří kradli po léta, dnes dvojnásobně kradou,
       F                C       D7              G7
   |: ti, kdo nás léta týrali, nás vyhazují z práce,
           C                 F   C            G7    C
      a z těch, kdo pravdu zpívali, dnes nadělali zrádce. :|

2. Demokracie prospívá bez nás a pragmaticky,
   brbláme spolu u píva, jak brblali jsme vždycky,
   |: farář nám slíbil nebesa a čeká na majetky,
      my nakrmíme forbesa za dvě či za tři pětky. :|

3. Demokracie zavládla, zpívá nám Gott i Walda,
   zbaštíme sóju bez sádla u strejdy McDonalda,
   |: král Václav jedna parta je se šmelinářským šmejdem,
      pod střechou jedné partaje se u koryta sejdem. :|

4. Demokracie panuje od Aše po Humenné,
   samet i něha v pánu je a zuby vylomené,
   |: dali nám nové postroje a, ač nás chomout pálí,
      zaujímáme postoje, místo abychom stáli. :|

5. Demokracie dozrává do žaludečních vředů,
   bez poctivosti, bez práva a hlavně bez ohledů,
   |: a je to mýlka soukromá, snad z optického klamu,
      že místo srdce břicho má a místo duše tlamu. :|